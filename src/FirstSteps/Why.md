# چرا هلند؟

آنچه که زیاد است و به وفور پیدا میشود،اطلاعات است درباره کشور ها. هلند هم مثل تقریبا همه کشور ها، جزیره ای دست نخورده و بهشتی یافت نشده نیست. برای اینکه با کشور هلند بیشتر آشنا شنوید هیچ منبع بهتری از ویکی پدیا پیدا نکردم، بنابراین برای اطلاعات مقدماتی شما را به صفحه ویکی پدیای هلند ارجاع میدهم. 

اما شاید برای تصمیم گیری درباره مهاجرت یک صفحه دانشنامه ای خیلی کار از جلو نبرد. به همین دلیل در اینجا درباره تجربه خودم یا  برداشت یی از هلند که درباره شان اتفاق نظر وجود دارد می نویسم. 



:::warning قبل از ادامه خواندن، به این باکس توجه کنید:
این متن قصد ندارد که شما را برای مهاجرت به هلند مجاب کند، هدف این نوشته جذب شما برای آمدن به هلند نیست پس لطفا به آن به چشم یک بروشور تبلیغاتی نگاه نکنید. در اینجا صرفا برخی از ویژگی های هلند که مقیمان فعلی از آنها به عنوان مزایای این کشور یاد میکنند آمده. 

مهاجرت یک تصمیم سخت، چندجانبه و نیازمند بررسی دقیق است. لطفا براساس این متن یا هر متن دیگری تک جانبه تصمیم نگیرید و همچنین هیچ کشوری را سرزمین گل و بلبل فرض نکنید. این صفحه صرفا تعداد محدودی از تجربه های ساکنان هلند که ممکن است در تصمیم شما تاثیرگذار باشند را بیان می کند. 
:::

## بعضی از مزایای کشور هلند

وقتی از مزایا نام میبرم منظورم برتری مطلق نیست و خیلی از موارد فوق شاید در کشور های دیگر هم یافت شوند، ضمن اینکه در مباحث فرهنگی و اجتماعی، وقتی شما از جماعتی به بزرگی یک کشور سخن می گویید، واضح است که نمیتوان سخن را به تک تک افراد آن گروه تعمیم داد و بحث درباره اکثریت افراد و در شرایط روزمره و نرمال است. قطعا تفاوت ها از منطقه به منطقه وجود دارد و موارد گفته شده همیشه صادق نیستند. فرض بر آن است که خواننده این مهم را در نظر میگیرد.

* هلندی ها بهترین انگلیسی را در بین کشور های غیر انگلیسی زبان دارند. اکثر مردم خیلی خوب با انگلیسی ارتباط برقرار می کنند. این برای اکثر اقشار از راننده های اتوبوس تا داندانپزشک ها برقرار است.
* مردم هلند برخلاف تصور قبلی من مردم بسیار خونگرم و دوست داشتنی هستند.
* هلند از نظر سطح رفاه اجتماعی در بین کشور های ممتاز اروپای غربی قرار می گیرد.
* صنعت هلند با وجود اینکه خیلی مورد توجه رسانه های بین اللملی نیست ولی بسیار حرف برای گفتن دارد.
* هلند برای پروسه ویزا(منظور ویزای توریستی نیست) سختگیری های بی مورد و غیرمنطقی ندارد. اگر شرایط لازم برای اخذ ویزا را برآورده کنید به احتمال خیلی زیاد ویزای خود را دریافت می کنید.
* دانشگاه ها و پروگرام های انگلیسی زبان در هلند به هیچ وجه کم نیستند. اکثر رشته ها مخصوصا در فیلد های فنی/مهندسی به زبان انگلیسی ارائه می شوند.
* مزایا و تسهیلات زیادی برای مقیمان و علی الخصوص دانشجویان در هلند وجود دارد.
* نژادپرستی، تفکر فاشیستی، جنسیت زده و تبعیض آمیز در هلند بسیار نکوهش شده و بسیار کم پیدا می شود.